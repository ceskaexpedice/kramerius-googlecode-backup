#summary Menu administrátorských procesů
<wiki:toc max_depth="1" />


Administrátorské úlohy může spouštět autentizovaný uživatel s příslušnou rolí. Operace prováděné na konkrétním dokumentu nebo jeho části se spouštějí z kontextové nabídky v příslušné záložce pravého panelu na obrazovce Zobrazení titulu. Obecné operace, nesouvisející s konkrétním titulem, se spouštějí z menu Administrace v záhlaví stránky. Všechny operace je také možno spustit zadáním URL s potřebnými parametry (popsáno v závěru tohoto dokumentu). Po spuštění procesu jak z menu nebo pomocí URL je pouze zobrazena informace o tom, že proces byl spuštěn, průběh a výsledky jeho zpracování je možné sledovat pomocí  příkazu Správa dlouhotrvajících procesů (viz níže)

=Přehled příkazů v menu=

_Dokumentace na této stránce je organizována podle jednotlivých logicky souvisejích činností, které nemusí nutně odpovídat samostatným položkám v administrátorském menu. Následující seznam položek v menu tedy slouží jako index či rozcestník k příslušným odstavcům dále na stránce._

==Hlavní administrátorské menu==

  * Správa dlouhotrvajících procesů
  * [#Automatick%C3%BD_import_z_Krameria_verze_3_p%C5%99es_replika%C4%8Dn%C3%AD_rozhran%C3%AD Import monografií...]
  * [#Automatick%C3%BD_import_z_Krameria_verze_3_p%C5%99es_replika%C4%8Dn%C3%AD_rozhran%C3%AD Import periodik...]
  * Indexace dokumentů...
  * Globálni akce...
  * K3 - seznam identifikátorů...
  * K3 - replikační práva...
  * Konverze a import...
  * Import FOXML...
  * Editor...
  * Editor rolí
  * Editor uživatelů...
  * Změna hesla... 

==Kontextové menu v panelu navigace==
 
  * Zobrazit metadata...
  * Persistentní URL...
  * Generování PDF...
  * Stáhnout originál
  * Tisk...
  * Reindexace...
  * Odstranit z indexu...
  * Odstranit z Fedory...
  * Změna viditelnosti...
  * Exportovat FOXML...
  * Export do PDF (CD)...
  * Export do PDF (DVD)...
  * Generovat cache pro deep zoom
  * Smazat cache pro deep zoom
  * Zobrazení práv...
  * Editor... 

=Import dat=

Data je možno importovat ze 3 zdrojů: 

==Automatický import z Krameria verze 3 přes replikační rozhraní== 

Příkazy *Import monografií* nebo *Import periodik* spustí replikaci monografií nebo periodik. Import probíhá ve 3 fázích: Nejprve jsou data stažena přes replikační rozhraní K3 z původní instance K3 do pracovního adresáře na serveru K4. K4 je zde v roli replikačního klienta. V druhé fázi jsou XML soubory a obrázky v pracovním adresáři převedeny z formátu K3 do FOXML souborů K4, výsledné soubory jsou uloženy do dalšího pracovního adresáře na serveru K4. Ve třetí fázi je obsah tohoto pracovního adresáře naimportován do úložiště Fedora K4.  

===Nastavení replikačního rozhraní K3 a komunikace K3-K4===

Podrobný popis replikačního rozhraní K3 najdete v dokumentaci K3, zde jsou jen shrnuty jednotlivé kroky.
 
Před zahájením replikace je třeba v Krameriovi 3 založit replikační instituci, která bude použita pro replikaci a která je v Krameriovi 4 definována v konfiguračním souboru `migration.properties`. V Krameriovi 3 je také potřeba povolit přístup z IP adresy serveru Krameria4.

Pro tuto replikační instituci si poznamenejte sigla, login a heslo a zadejte je v migration.properties do properties `k3.replication.sigla`, `k3.replication.login` a `k3.replication.password`. Heslo je třeba zadat tak, jak je interně uloženo v databázi K3, tabulka `institution`, sloupec `replicationoutpass`. 

Do property `k3.replication.url` v `migration.properties` zadejte URL replikačního rozhraní Krameria 3 ve tvaru http://...

Některé informace, které jsou potřebné ke konverzi dat z Krameria 3 do Krameria 4, bohužel nejsou dostupné přes replikační rozhraní, ale musí se získávat přímo z databáze Krameria 3. V migration.properties tedy musíte nastavit přístupové údaje do databáze Krameria3 v properties:
  
  `k3.db.driver=org.postgresql.Driver`

  `k3.db.url=jdbc:postgresql://...`

  `k3.db.user=...`

  `k3.db.password=...`

V konfiguraci databázového serveru Krameria 3 je také potřeba povolit vzdálený přístup z IP adresy serveru Krameria 4.

Všem dokumentům, které chcete z Krameria 3 replikovat, musíte také pro tuto replikační instituci nastavit potřebná replikační práva. Abyste tento krok nemuseli dělat ručně v GUI Krameria 3 pro velké množství dokumentů, Kramerius 4 nabízí příkaz * K3 - replikační práva, * který v jedné dávce nastaví potřebná práva k replikaci pro všechny dokumenty. 

===Určení titulů pro replikaci===

To, které dokumenty se budou z K3 replikovat, se řídí podle obsahu souborů `monographs.txt` nebo `periodicals.txt` . Umístění a názvy těchto souborů jsou definovány v souboru .kramerius4/migration.properties, property `migration.periodicals` a `migration.monographs`.

Seznam všech identifikátorů dokumentů obsažených v Krameriovi 3 můžete získat spuštěním příkazu  * K3 - seznam identifikátorů * (proces Enumerator). Připojí se k databázi Krameria 3 a do souborů monographs.txt a periodicals.txt vypíše její kompletní obsah (interní ID pro monografie, ISSN a ročník pro periodika - toto jsou údaje, se kterými umí pracovat replikační rozhraní K3). Vytvořené soubory můžete přejmenovat a rozdělit na menší kusy a řídit tak, po jakých  úsecích se bude replikovat příkazem *Import...*. Vždy se replikuje vše, co je v souboru `monographs.txt`, resp. `periodicals.txt`. Importní proces čte tyto řídící soubory řádek po řádku, a pro každý řádek parsuje identifikátor dokumentu a postupně provede všechny 3 fáze importu. 

===Nastavení pracovních adresářů===

V souboru `.kramerius4/migration.properties` jsou definovány i pracovní adresáře.

Property `migration.directory` (defaultně `.kramerius4/replication`) definuje adresář, do kterého jsou stahována data z K3 - adresář musí existovat a je vyprázdněn před každým importem titulu nebo ročníku.

Property `migration.target.directory` určuje adresář, do kterého jsou ukládány soubory ve formátu FOXML K4, vytvořené ve fázi konverze dat z K3. Pokud je nastavena property `convert.useContractSubfolders`  na hodnotu `true` (defaultní hodnota je `false`), je pro každý zpracovávaný dokument z K3 v cílovém adresáři vytvořen podadresář s názvem odpovídajícím číslu zakázky uvedené v původním dokumentu. Cílový adresář v tomto případě není mazán a výsledně v něm vzniká datová struktura se všemi konvertovanými dokumenty ve formátu K4, rozdělená podle čísel zakázek.

Pokud je property `convert.useContractSubfolders` false, podadresáře se nevytvářejí a obsah cílového adresáře je před každým dalším procesem konverze smazán.

===Omezení importu pouze na fázi konverze===

Nastavením property `ingest.skip` na hodnotu true je proces importu zastaven po skončení fáze konverze a neproběhne fáze importu do úložiště Fedora. Proces importu se tak vlastně stává procesem konverze. 


===Kódování binárních datastreamů FOXML===

Property `convert.files`, `convert.previews` a `convert.thumbnails` určují způsob kódování binárních datastreamů v konvertovaných FOXML souborech.

Property `convert.files` ovládá streamy IMG_FULL, TEXT_OCR,  property `convert.previews` stream IMG_PREVIEW a property `convert.thumbnails` stream  IMG_THUMB. 

Výchozí hodnota `encoded` znamená, že příslušný stream je typu Managed (M) a jeho data jsou pro import zakódována v FOXML souboru pomocí  kódování base64.

Hodnota `referenced` znamená, že stream je typu Managed(M) a jeho data jsou pro import odkazována pomocí file URL do výstupního adresáře konvertoru. Při importu jsou data zkopírována do úložiště Fedora.

Hodnota `external` znamená, že stream je typu External (E) a jeho data  jsou odkazována pomocí file URL do výstupního adresáře konvertoru, kde tedy musí trvale zůstat.

Pro hodnoty external a referenced jsou odkazované soubory umístěny v následujících podadresářích výstupního adresáře: 
  * IMG_FULL - img
  * TEXT_OCR - txt
  * IMG_PREVIEW - preview
  * IMG_THUMB - thumbnail

Vlastní FOXML soubory jsou ve všech případech přímo ve výstupním adresáři.

Při použití hodnot external a referenced musí být výstupní adresář konvertoru přístupný ze serveru, na kterém běží úložiště Fedora, tedy musí být součástí  filesystému tohoto serveru.

===Konverze formátu obrazových souborů do JPG===

Nastavením vlastnosti `convert.originalToJPG=true` (výchozí hodnota je `false`) určíte, že při konverzi dat z K3 budou soubory převedeny z formátu DjVu, případně z formátů podporovaných knihovnou Java Advanced Imaging, do formátu JPG.

== Manuální import dokumentů ve formátu DTD Krameria 3 ==

Příkaz *Konverze a import* je analogický s procesem Import periodik či monografií, je v něm ale vynechána první fáze. Namísto replikace dat z K3 proces projde obsah serverového adresáře definovaného v property `convert.directory`  a jeho podadresářů, pokud obsahují data ve formátu DTD Kramerius3, překonvertuje je do formátu FOXML a naimportuje do Krameria 4. Každý podadresář může obsahovat data (XML + obrázky + OCR) pro jeden titul.

== Manuální import dokumentů ve formátu FOXML Krameria 4 ==

Příkaz *Import FOXML* projde obsah serverového adresáře `.kramerius4/import` (případně jiného adresáře definovaného v `migration.properties`) a jeho podadresářů a soubory ve formátu FOXML 1.1 naimportuje do Krameria 4. Tuto funkci je možné též použít pro manuální replikaci dat mezi dvěma instancemi systému K4 (data ze zdrojové instance jsou vyexportována příkazem *Export FOXML*).

=Indexace dokumentů=

Data naimportovaná do Krameria 4 jsou pouze uložena v úložišti Fedora. Aby je mohl Kramerius zpřístupnit uživatelům, musí se importované soubory indexovat pro vyhledávač SOLR. Indexací a případným odebíráním dokuemntů z indexu je tak možné řídit, jestli jsou dokumenty v úložišti zveřejněné.
 
== Indexace nových dokumentů == 

Příkaz *Indexace dokumentů* v menu administrace otevře seznam všech titulů pro indexaci,  nahoře můžete vybrat typ monograph nebo periodical, v tabulce se objeví příslušný seznam, kliknutím na titul spustíte jeho indexaci, po ukončení indexace je titul vyhledatelný v uživatelském GUI. Tituly, které již jsou v indexu, jsou označeny zeleným zaškrtávátkem. Kliknutím na položku index vedle přepínače typů spustíte indexaci všech titulů daného typu.


== Reindexace existujících dokumentů ==

Příkaz *Reindexace* v kontextové nabídce dokumentu umožňuje opakovanou reindexaci daného dokumentu, například po změně v jeho datech. 

== Odstranění dokumentu z indexu ==

Příkaz *Odstranit dokument z indexu* v kontextové nabídce odstraní daný dokument z indexu SOLR a dokuemnt tak není veřejně přístupný a vyhledatelný v aplikaci Kramerius 4. Opětovné zveřejnění je možné příkazem *Indexace dokumentů* v menu administrace.

== Odstranění dokumentu z indexu i úložiště ==

Příkaz *Odstranit dokument z fedory* v kontextové nabídce odstraní daný dokument z úložiště Fedora i z indexu SOLR.

== Změna viditelnosti (přístupových práv) ==

Příkaz *Změna viditelnosti* v kontextové nabídce umožňuje měnit přístupová práva k dokumentu mezi stavy public a private a ovládat tak, jestli jsou plná obrazová data dokumentu přístupná i z počítačů mimo prostory knihovny. Seznam povolených IP adres je definován v souboru .kramerius4/configuration.properties.  

= Export dokumentů =

== Export PDF ==

Příkaz *Generování PDF* v kontextové nabídce umožňuje vyexportovat podmnožinu vybraných stránek daného dokumentu do PDF souboru.

== Export FOXML ==

Příkaz *Exportovat FOXML* v kontextové nabídce vyexportuje všechny soubory daného dokumentu ve formátu FOXML 1.1 do složky `.kramerius4/export` na serveru. 

== Export METS ==

Příkaz *Záznam METS* v kontextové nabídce zobrazí data daného dokumentu ve formátu METS v samostatném okně prohlížeče.

=Podpora prohlížeče Deep Zoom=

==Generování cache dlaždic==

Příkaz *Generovat cache pro deep zoom* v kontextové nabídce vytvoří pro vybraný dokument dlaždice pro jednotlivá přiblížení v prohlížečce Seadragon.
 
==Smazání cache dlaždic==

Příkaz *Smazat cache pro deep zoom* v kontextové nabídce smaže ro vybraný dokument dlaždice pro jednotlivá přiblížení v prohlížečce Seadragon.

=Procesy v systému Kramerius=
Pro dlouho trvající akce má system kramerius definován termín dlouhotrvající procesy. Spouští se jako standardní systémové procesy a lze je spravovat systemovými prodstředky (ps, kill, top, apod.). Vždy se jedná o java programy. 

==Správa dlouhotrvajících procesů==

Příkaz *Správa dlouhotrvajících procesů* v menu administrace otevře okno se seznam všech procesů, které kdy byly spuštěny, defaultně seřazené podle času spuštění sestupně, takže na první stránce vidíte nejčerstvější procesy. Kliknutím na hlavičku sloupce se podle něj  řadí. 

V posledním sloupci tabulky procesů jsou k dispozici kontextové operace. Kliknutím na příkaz `Logs` otevřete v samostatném okně detailní informace o jeho běhu (logy). Některé typy procesů ale mohou mít kromě  logů vlastní typ výstupu - to je případ procesu Replikace, kde je seznam úspěšně a neúspěšně importovaných titulů. Procesy ve stavu PLANNED nebo RUNNING je možno ukončit kliknutím na příkaz Kill v příslušném řádku.

Procesy spuštěné pro více dokumentů najednou a také procesy, které jsou automaticky spouštěny následně po jiném procesu (např. indexace po importu dat nebo po změně přístupových práv) jsou sdruženy do skupin - skupina je v tabulce označena ikonkou + před názvem hlavního procesu, kliknutím na tuto ikonku jsou zobrazeny další procesy ve skupině.

===Definice procesu===
Všechny procesy jsou definovány v souboru lp.st, který je součástí distribučního war souboru. Obsah definičního souboru procesů najdete v úložišti SVN na této adrese: [http://code.google.com/p/kramerius/source/browse/trunk/common/src/main/java/cz/incad/kramerius/processes/res/lp.st]  

(Definice procesů jsou rozšiřitelné - administrátor může definovat vlastní procesy případně předefinovavat existující. K tomu slouží textový soubor `{user_home}/.kramerius4/lp.xml`. Jeho syntaxe je stejná, jako u "vestavěného" souboru lp.st. Pokud obsahuje definici procesu se stejným id, tato definice přepisuje odpovídající definici v lp.st). 

V definicích procesu jsou všechny náležitosti potřebné ke spuštění. Ukázka definice procesu:
{{{
<processes>
        <process>
		<!-- Identifikator procesu -->
		<id>replikator_monographs</id>
		<description> ... </description>
		<mainClass>org.kramerius.Replicate</mainClass>
                <!--soubor standardniho vystupu-->
		<standardOs>lrOut</standardOs>
                <!--soubor chyboveho vystupu-->
		<errOs>lrErr</errOs>
		<!-- Parametry predavane JVM -->		
		<javaProcessParameters>-Xmx512m -Xms256m</javaProcessParameters>
		<!-- Parametry predavane samotnemu procesu -->
		<parameters>monographs</parameters>
		...
        </process>
</processes>
}}}


===Manipulace s procesy===

Pro spuštení procesu se používá řídici servlet *lr*, který krom spuštění může ještě procesy vypínat, vypisovat případně měnit jméno. Syntaxe použití je následující:

{{{<server_host:port>/search/lr?action=[start|stop|updateName][otherActionParams][authenticationParams]}}}

 * parametr definuje akci, která se má stát, 
 * parametr otherActionParams pak závisí na zvolené akci. 
 * parametry authenticationParams definuje autentizační údaje (jméno a heslo). 

====Spuštění procesu==== 

Spuštění procesu má nasledující syntaxi: 
{{{<server_host:port>/search/lr?action=start&def=<def_id_procesu>&params=<runtime_params>&userName=***&pswd=***}}}

 * *start*  Parametr proces spustí případně naplánuje na spuštění. To se řídí aktualním počtem pravě bežících procesů. 
 * *def*  ID procesu, který se má spustit.	
 * *params* Tzv. runtime parametry procesu. Před spuštěním se "slejou" parametry definované v xml souboru s runtime parametry do jednoho pole. To pak reprezentuje spouštěcí parametry procesu.
 * *userName* Uživatel pod kterým se porces spouští (Uživatel musí mít právo spouštět daný proces.) 
 * *pswd* Heslo pro autentizaci uživatele.

====Spuštení vybraných procesů====

=====Replikace monografií===== 
{{{<server_host:port>/search/lr?action=start&def=replikator_monographs&userName=***&pswd=***}}}

=====Replikace periodik===== 
{{{<server_host:port>/search/lr?action=start&def=replikator_periodicals&userName=***&pswd=***}}} 

=====Reindexace objektu===== 
{{{<server_host:port>/search/lr?action=start&def=reindex&out=text&params=fromKrameriusModel,<uuidObjektu>,<titulek_procesu>&userName=***&pswd=***}}} 

=====Smazání objektu===== 
{{{<server_host:port>/search/lr?action=start&def=delete&out=text&params=<uuidObjektu>,<cestaUUIDodKorene>&userName=***&pswd=*** }}} 
 * Parametr *cestaUUIDodOkrene* reprezentuje seznam uuid objektů od kořenového objektu až po ten, který se má smazat. Jako oddělovač cesty je použitý znak */*. 

=====Nastavení viditelnosti na public===== 
{{{<server_host:port>/search/lr?action=start&def=setpublic&out=text&params=<uuidObjektu>&userName=***&pswd=***}}}

=====Nastavení viditelnosti na private===== 
{{{<server_host:port>/search/lr?action=start&def=setprivate&out=text&params=<uuidObjektu>&userName=***&pswd=***}}}


====Zastavení procesu====

Syntaxe je následující: 
{{{<application>/lr?action=stop&uuid=<uuidProcesu>&userName=***&pswd=***}}} 
  * *uuidProcesu* je identifikator procesu přiřazovaný akcí start.